<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="hr">
<head>
  <link href="../Styles/style.css" rel="stylesheet" type="text/css"/>

  <title>JEDANAESTO POGLAVLJE</title>
</head>

<body>
  <h2 class="h21" id="015-00234">JEDANAESTO POGLAVLJE</h2>

  <p class="p5" id="015-00001"><span class="t6">Zamak na steni</span></p>

  <p class="p6" id="015-00002">U kratkotrajnoj svežini zore, četvorica dečaka okupila su se oko crne mrlje gde je nekada gorela vatra. Ralf je klečao i duvao. Sivi paperjasti pepeo leteo je tamo-amo, ali nije zasijala nijedna iskra. Blizanci su strepeći posmatrali, a Svinjče je bezizrazno sedeo iza svetlucavog zida svoje kratkovidosti. Ralf je duvao dok mu u ušima nije zazujalo od napora, a onda ga je prvi jutarnji povetarac odmenio i zaslepio ga pepelom. Ralf se odmakao i opsovao; trljao je oči dok mu nisu zasuzile.</p>

  <p id="015-00003">„Ne vredi.“</p>

  <p id="015-00004">Erik pogleda dole kroz masku od skorele krvi. Svinjče je škiljio nekud u Ralfovom pravcu.</p>

  <p id="015-00005">„Naravno da ne vredi, Ralfe. Sad nemamo vatru.“</p>

  <p id="015-00006">Ralf prinese lice na pola metra od Svinjčetovog.</p>

  <p id="015-00007">„Vidiš li me?“</p>

  <p id="015-00008">„Pomalo.“</p>

  <p id="015-00009">Ralf pusti da mu otečeni obraz ponovo zatvori oko.</p>

  <p id="015-00010">„Naša vatra je kod njih.“</p>

  <p id="015-00011">Glas mu je bio oštar od besa.</p>

  <p id="015-00012">„Ukrali su je!“</p>

  <p id="015-00013">„Takvi su oni“, reče Svinjče. „Mene su oslepili. Vidiš? Takav je Džek Meridju. Sazovi skup, Ralfe, moramo da odlučimo šta ćemo dalje.“</p>

  <p id="015-00014">„Skup za nas četvoricu?“</p>

  <p id="015-00015">„To je sve što nam je ostalo. Seme – daj da se držim za tebe.“</p>

  <p id="015-00016">Krenuli su ka platformi.</p>

  <p id="015-00017">„Duvaj u školjku“ reče Svinjče. „Duvaj iz sve snage.“</p>

  <p id="015-00018">Šuma je odjeknula, a ptice su prhnule i zakreštale u krošnjama, baš kao onog davnog prvog jutra. Na plaži nije bilo nikoga. Neki mališani izašli su iz koliba. Ralf sede na uglačano deblo, a ostala trojica stadoše ispred njega. Klimnuo je glavom, pa su Semierik seli pored njega desno. Ralf ugura školjku Svinjčetu u šake. Svinjče je pažljivo držao svetlucavu stvar i žmirkao put Ralfa.</p>

  <p id="015-00019">„Hajde, počni.“</p>

  <p id="015-00020">„Uzimam školjku da kažem samo ovo. Više ne vidim, i moram da povratim naočari. Strašne stvari dogodile su se na ovom ostrvu. Glasao sam da budeš vođa. On je jedini koji je išta ostvario. Sada ti govori, Ralfe, i reci nam šta – ili...“</p>

  <p id="015-00021">Svinjče zaćuta, gutajući suze. Ralf uze školjku, a Svinjče sede. „Samo obična vatra. Pomislili biste da toliko možemo, zar ne? Samo dimni signal, da bismo se spasli. Jesmo li mi divljaci? Samo što sada signala nema. Brodovi možda prolaze u blizini. Sećate se kako smo otišli u lov kad je prošao brod? A svi oni misle da je on najbolji za poglavicu. Zatim je bilo, bilo je... I za to je on kriv. Da nije bilo njega, to se nikad ne bi dogodilo. Sada Svinjče ništa ne vidi, a oni su došli u pljačku...“ – Ralf povisi glas – „po noći, po mraku, ukrali su našu vatru. Ukrali su je. Mi bismo im dali vatru da su zatražili. Ali oni su je ukrali, signala više nema i nikad se nećemo spasti. Shvatate li šta govorim? Dali bismo im vatru, ali oni su je ukrali...“</p>

  <p id="015-00022">Nesigurno je ućutao kad mu je zavesa zatreperila preko misli. Svinjče pruži ruku da uzme školjku.</p>

  <p id="015-00023">„Šta ćeš učiniti, Ralfe? Ovo je samo priča bez ikakve odluke. Hoću moje naočari.“</p>

  <p id="015-00024">„Pokušavam da mislim. Zamislite da odemo, kakvi su nekad bili, oprani i očešljani – na kraju krajeva, nismo mi divljaci, a spasavanje nije igra...“</p>

  <p id="015-00025">Pomerio je otečen obraz i pogledao blizance.</p>

  <p id="015-00026">„Možemo malo da se uredimo i onda da pođemo...“</p>

  <p id="015-00027">„Treba da ponesemo koplja“, reče Sem. „Čak i Svinjče.“</p>

  <p id="015-00028">„... Jer će nam možda zatrebati.“</p>

  <p id="015-00029">„Školjka nije kod tebe!“</p>

  <p id="015-00030">Svinjče podiže školjku.</p>

  <p id="015-00031">„Vi ponesite koplja ako hoćete, ali ja neću. Čemu? Ionako neko mora da me vodi kao psa. Da, smejte se. Hajde, smejte se. Ima na ovom ostrvu onih koji se smeju svemu i svačemu. I šta se desilo? Šta će odrasli misliti? Mali Sajmon je ubijen. I nigde nema onog dečaka s belegom na licu. Ko ga je video otkako smo stigli?“</p>

  <p id="015-00032">„Svinjče! Ućuti! Odmah!“</p>

  <p id="015-00033">„Školjka je kod mene. Idem kod tog Džeka Meridjua da mu skrešem u lice, nego šta.“</p>

  <p id="015-00034">„Stradaćeš.“</p>

  <p id="015-00035">„Šta još može da mi uradi? Reći ću mu sve u lice. Pusti me da nosim školjku, Ralfe. Da mu pokažem da nije sve njegovo.“</p>

  <p id="015-00036">Svinjče zaćuta i zaškilji u nejasne prilike. Obris starog skupa, ugažen u travu, slušao ga je.</p>

  <p id="015-00037">„Idem kod njega sa školjkom u rukama. Podići ću je. Slušaj, reći ću mu, jači si od mene i nemaš astmu. Dobro vidiš, reći ću mu, i to na oba oka. Ali ja te ne molim da mi vratiš naočari, ne molim te za uslugu. Ne tražim od tebe da budeš pošten, reći ću mu, ne zato što si jak, nego zato što je to pravo. Vrati mi moje naočari, reći ću mu – moraš!“</p>

  <p id="015-00038">Svinjče završi, crven u licu i uzdrhtao. Brzo je gurnuo školjku Ralfu u šake, kao da želi što pre da je se otarasi, i obrisao suze. Obasjavalo ih je blago zeleno svetlo, a školjka je počivala Ralfu do nogu, krhka i bela. Usamljena kap vode, pobegla Svinjčetu kroz prste, svetlucala je u finom luku poput zvezde.</p>

  <p id="015-00039">Najzad se Ralf uspravi i zabaci kosu.</p>

  <p id="015-00040">„U redu. Mislim – pokušaj ako želiš. Poći ćemo s tobom.“</p>

  <p id="015-00041">„On će biti obojen“, reče Sem bojažljivo. „Znaš kakav će biti...“ , „... Neće se mnogo uplašiti nas...“</p>

  <p id="015-00042">Ako poludi, gotovi smo...“</p>

  <p id="015-00043">Ralf se namršti na Sema. Nejasno se setio nečega što mu je Sajmon jednom rekao pored stenja.</p>

  <p id="015-00044">„Ne budi blesav, reče. Zatim brzo dodade: „Idemo.“</p>

  <p id="015-00045">Pružio je školjku Svinjčetu, koji je ponovo pocrveneo, ovog puta od ponosa.</p>

  <p id="015-00046">„Ti moraš da je nosiš.“</p>

  <p id="015-00047">„Kad budemo spremni, poneću je...“</p>

  <p id="015-00048">Svinjče je tragao za rečima kojima će izraziti snažnu želju da nosi školjku bez obzira na sve.</p>

  <p id="015-00049">„... Nemam ništa protiv. Rado ću je poneti, Ralfe, ali neko mora da me vodi.“</p>

  <p id="015-00050">Ralf vrati školjku na deblo.</p>

  <p id="015-00051">„Hajde da jedemo i da se spremimo.“</p>

  <p id="015-00052">Otišli su to opustošenih voćki. Davali su plodove Svinjčetu, a neke je i sam pronašao pipajući. Dok su jeli, Ralf je razmišljao o popodnevu.</p>

  <p id="015-00053">„Bićemo kao nekad. Opraćemo se...“</p>

  <p id="015-00054">Sem proguta zalogaj i pobuni se.</p>

  <p id="015-00055">„Ali kupamo se svaki dan!“</p>

  <p id="015-00056">Ralf pogleda prljava stvorenja pred sobom i uzdahnu. „Trebalo bi da se očešljamo. Ali kosa nam je preduga.“</p>

  <p id="015-00057">„Imam dve čarape u kolibi“, reče Erik. „Možemo da ih navučemo na glavu kao nekakve kape.“</p>

  <p id="015-00058">„Možemo da nađemo nešto“, reče Svinjče, „i svežemo kosu.“</p>

  <p id="015-00059">„Kao devojčice!“</p>

  <p id="015-00060">„Ne. Nikako.“</p>

  <p id="015-00061">„Onda idemo ovakvi kakvi jesmo“, reče Ralf. „Ni oni nisu ništa bolji.“</p>

  <p id="015-00062">Erik ih zaustavi pokretom.</p>

  <p id="015-00063">„Ali oni će obojiti lica! Znate kako je to...“</p>

  <p id="015-00064">Ostali zaklimaše glavom. Predobro su shvatali slobodu divljaštva koju pruža boja na licu.</p>

  <p id="015-00065">„Pa, mi nećemo bojiti lica“, reče Ralf, „jer mi nismo divljaci.“</p>

  <p id="015-00066">Semierik se pogledaše.</p>

  <p id="015-00067">„Ipak...“</p>

  <p id="015-00068">Ralf viknu.</p>

  <p id="015-00069">„Nećemo se bojiti!“</p>

  <p id="015-00070">Pokušao je da se seti.</p>

  <p id="015-00071">„Dim“, reče. „Hoćemo dim.“</p>

  <p id="015-00072">Vatreno se okrenuo blizancima.</p>

  <p id="015-00073">„Rekao sam ’dim’. Moramo imati dim!“</p>

  <p id="015-00074">Zavladala je tišina, čulo se samo brujanje nebrojenih pčela. Najzad Svinjče progovori, blago.</p>

  <p id="015-00075">„Naravno da moramo Zato što je dim signal, a nećemo se spasti ako nemamo dim.“</p>

  <p id="015-00076">„To znam!“, viknu Ralf. Sklonio je ruku sa Svinjčeta. „Hoćeš da kažeš...“</p>

  <p id="015-00077">„Samo ponavljam ono što ti stalno govoriš“, žurno reče Svinjče. „Za trenutak sam pomislio...“</p>

  <p id="015-00078">„Nisam“, reče Ralf glasno. „Znao sam sve vreme. Nisam zaboravio.“</p>

  <p id="015-00079">Svinjče pomirljivo klimnu glavom.</p>

  <p id="015-00080">„Ti si vođa, Ralfe. Ti sve pamtiš.“</p>

  <p id="015-00081">„Nisam zaboravio.“</p>

  <p id="015-00082">„Naravno da nisi.“</p>

  <p id="015-00083">Blizanci su radoznalo posmatrali Ralfa, kao da ga vide prvi put.</p>

  <p id="015-00084">&nbsp;</p>

  <p class="p6" id="015-00085">Krenuli su plažom u povorci. Ralf je išao prvi, lako hramljući, s kopljem preko ramena. Video je nejasno, kroz drhtavi vazduh iznad blistavog peska, kroz sopstvenu dugu kosu i povrede. Iza njega su išli blizanci, pomalo zabrinuti, ali puni neuništive životine energije. Govorili su malo, ali su za sobom vukli drške svojih kopalja, jer je Svinjče otkrio da gledajući dole, štiteći umorni vid od sunca, može da ih razazna kako se vuku po pesku. Zato je išao između drški, pažljivo noseći školjku obema rukama. Dečaci su bili zbijena grupa što se kretala preko peska, a četiri pljosnate senke igrale su i mešale se ispod njih. Od oluje nije ostalo ni traga, a obala je bila čista kao tek oprana oštrica noža. Nebo i planina bili su neizmerno daleko, drhtali su na vrućini, a priviđenje je podiglo koralni sprud, pa je lebdeo u nekakvoj srebrnoj bari na pola puta između neba i tla.</p>

  <p id="015-00086">Prošli su pored mesta na kom je pleme plesalo. Nagorelo granje još je ležalo na stenama gde ga je kiša pogasila, ali pesak pored vode ponovo je bio gladak. Prošli su tuda ćutke. Nisu sumnjali u to da će pleme naći pored zamka na steni, i kad su ga spazili, stali su kao po dogovoru. Najgušći splet puzavica, masa izuvijanih grana, crna, zelena i neprohodna, ležala je desno od njih, a pred njima se dizala visoka trava. Ralf krenu napred.</p>

  <p id="015-00087">Evo ugažene trave gde su svi polegli kad je otišao u izvidnicu. Eno prevlake, proteže se uz stene crvenih vrhova.</p>

  <p id="015-00088">Sem mu dodirnu mišicu.</p>

  <p id="015-00089">„Dim.“</p>

  <p id="015-00090">Videli su malenu mrlju dima kako podrhtava u vazduhu s druge strane stene.</p>

  <p id="015-00091">„Pa i nije im neka vatra, rekao bih.“</p>

  <p id="015-00092">Ralf se okrenu.</p>

  <p id="015-00093">„Zašto se skrivamo?“</p>

  <p id="015-00094">Zakoračio je kroz ogradu od trave, na malu čistinu koja vodi do uske prevlake.</p>

  <p id="015-00095">„Vas dvojica idite za mnom. Ja idem prvi, pa Svinjče, korak iza mene. Pripremite koplja.“</p>

  <p id="015-00096">Svinjče je strepeći škiljio u svetlucavu koprenu koja ga je odvajala od ostalog sveta.</p>

  <p id="015-00097">„Je li bezbedno? Zar tu nije strmina? Čujem more.“</p>

  <p id="015-00098">„Samo idi odmah iza mene.“</p>

  <p id="015-00099">Ralf krenu ka prevlaci. Šutnuo je kamen i on odlete u vodu. Onda se more povuklo, otkrivši crveni, travom obrasli kvadrat petnaest metara ispod Ralfove leve ruke.</p>

  <p id="015-00100">„Jesam li na sigurnom?“, cvileo je Svinjče. „Osećam se grozno...“</p>

  <p id="015-00101">Visoko iznad njih, s kruništa, začuo se iznenadni povik, a zatim oponašanje ratnog povika na koje je odgovorilo desetak glasova iza stene.</p>

  <p id="015-00102">„Daj mi školjku i stani mirno!“</p>

  <p id="015-00103">„Stoj! Ko ide?“</p>

  <p id="015-00104">Ralf zabaci glavu i na vrhu opazi Rodžerovo tamno lice.</p>

  <p id="015-00105">„Vidiš dobro ko sam!“, viknuo je u odgovor. „Šta se blesaviš!“</p>

  <p id="015-00106">Prineo je školjku usnama i dunuo. Divljaci izviriše, lica obojenih do neprepoznatljivosti, i krenuše duž ivice ka prevlaci. Nosili su koplja i razmestili se za odbranu ulaza. Ralf nastavi da duva, ne obazirući se na Svinjčetove užasnute povike.</p>

  <p id="015-00107">Rodžer je vikao.</p>

  <p id="015-00108">„Čuvajte se.“</p>

  <p id="015-00109">Najzad Ralf spusti školjku da povrati dah. Prve reči bile su mu zadihane, ali čujne.</p>

  <p id="015-00110">„... Sazivam skup.“</p>

  <p id="015-00111">Divljaci na prevlaci počeše da mrmljaju među sobom, ali se ne pomeriše. Ralf načini nekoliko koraka. Jedan glas grozničavo prošaputa iza njega.</p>

  <p id="015-00112">„Ne ostavljaj me, Ralfe.“</p>

  <p id="015-00113">„Klekni ovde“, reče Ralf okrenuvši glavu u stranu, „i čekaj da se vratim.“</p>

  <p id="015-00114">Stajao je na polovini prevlake i netremice zurio u divljake. Boja na licima ih je oslobodila, svezali su kosu na potiljku i bilo im je udobnije nego njemu. Ralf odluči da po povratku i sam sveže kosu. Zapravo, došlo mu je da im kaže da sačekaju dok to ne obavi, ali to je bilo nemoguće. Divljaci su se malo cerekali, a jedan je kopljem pokazao Ralfa. Visoko iznad, Rodžer je digao ruke s poluge i nagnuo se da vidi šta se događa. Dečaci na prevlaci stajali su u lokvi sopstvenih senki, smanjenih do čupavih glava. Svinjče je čučao, bezobličnih leđa nalik vreći.</p>

  <p id="015-00115">„Sazivam skup.“</p>

  <p id="015-00116">Tišina.</p>

  <p id="015-00117">Rodžer uze mali kamen i baci ga između blizanaca, namerno promašivši. Trgnuli su se, a Sem se jedva održao na nogama. Neko vrelo moći poče da damara Rodžerovim telom.</p>

  <p id="015-00118">Ralf progovori ponovo, glasnije.</p>

  <p id="015-00119">„Sazivam skup.“</p>

  <p id="015-00120">Prešao je pogledom preko divljaka.</p>

  <p id="015-00121">„Gde je Džek?“</p>

  <p id="015-00122">Dečaci se promeškoljiše i posavetovaše među sobom. Jedno obojeno lice progovori Robertovim glasom.</p>

  <p id="015-00123">„U lovu je. I rekao je da te ne pustimo unutra.“</p>

  <p id="015-00124">„Došao sam zbog vatre“, reče Ralf, „i zbog Svinjčetovih naočara.“</p>

  <p id="015-00125">Grupa pred njim se pomeri i smeh se izli iz nje – lak, uzbuđen smeh koji se odbijao o visoko stenje.</p>

  <p id="015-00126">Jedan glas progovori iza Ralfa.</p>

  <p id="015-00127">„Šta hoćeš?“</p>

  <p id="015-00128">Blizanci jurnuše pored Ralfa i smestiše se između njega i ulaza. On se hitro okrenuo. Iz šume je izlazio Džek, prepoznatljiv po snazi ličnosti i po svojoj crvenoj kosi. Po jedan lovac pognut išao mu je sa svake strane. Sva trojica bili su maskirani crnom i zelenom bojom. Iza njih, na travi, ležalo je obezglavljeno i rasporeno telo krmače, tamo gde su ga ispustili.</p>

  <p id="015-00129">Svinjče zavapi.</p>

  <p id="015-00130">„Ralfe! Ne ostavljaj me!“</p>

  <p id="015-00131">Smešno pažljivo, Svinjče obgrli kamen i privi se uz njega iznad mora što se valjalo. Cerek divljaka postade glasan podrugljivi smeh.</p>

  <p id="015-00132">Džek je nadvikao graju.</p>

  <p id="015-00133">„Odlazi, Ralfe. Drži se svog kraja ostrva. Ovo je moj kraj i moje pleme. Ostavi me na miru.“</p>

  <p id="015-00134">Smeh utihnu.</p>

  <p id="015-00135">„Ukrao si Svinjčetove naočari“, reče Ralf, gotovo bez daha. „Moraš da mu ih vratiš.“</p>

  <p id="015-00136">„Moram? Ko kaže?“</p>

  <p id="015-00137">Ralf se razjari.</p>

  <p id="015-00138">„Ja kažem! Izabrali ste me za vođu. Nisi čuo školjku? Igrao si pokvareno – dali bismo vam vatru da ste zatražili...“</p>

  <p id="015-00139">Krv mu je jurnula u obraze, a u povređenom oku mu je pulsiralo.</p>

  <p id="015-00140">„Mogao si da dobiješ vatru kad god poželiš. Ali nisi hteo tako. Prišunjao si se kao lopov i ukrao Svinjčetu naočari!“</p>

  <p id="015-00141">„Ponovi to ako smeš!“</p>

  <p id="015-00142">„Lopove! Lopove!“</p>

  <p id="015-00143">Svinjče vrisnu.</p>

  <p id="015-00144">„Ralfe! Misli na mene!“</p>

  <p id="015-00145">Džek pojuri i zamahnu kopljem Ralfu u grudi. Ralf oseti položaj oružja opazivši za tren Džekovu mišicu, i odbi napad drškom svog koplja. Onda zamahnu ukrug i raspali Džeka preko uha. Pribili su se jedan uz drugog, žestoko dišući, gurali se i besno zurili.</p>

  <p id="015-00146">„Ko je lopov?“</p>

  <p id="015-00147">„Ti!“</p>

  <p id="015-00148">Džek se oslobodi i zamahnu kopljem na Ralfa. Po prećutnom dogovoru, sada su koplja upotrebljavali kao sablje, ne usuđujući se više da zamahuju ubojitim vrhovima. Udarac pogodi Ralfovo koplje, skliznu i bolno ga udari po prstima. Onda su se ponovo razdvojili, na obrnutim položajima, Džek okrenut zamku, a Ralf prema ostrvu.</p>

  <p id="015-00149">Obojica su vrlo teško disali.</p>

  <p id="015-00150">„Dođi...“</p>

  <p id="015-00151">„Hajde...“</p>

  <p id="015-00152">Surovo su nasrtali jedan na drugog, ali su se držali tik izvan borbenog razmaka.</p>

  <p id="015-00153">„Dođi da vidiš šta ćeš dobiti!“</p>

  <p id="015-00154">„Ti dođi...“</p>

  <p id="015-00155">Svinjče je, grleći tlo, pokušavao da privuče Ralfovu pažnju. Ralf mu priđe i sagnu se, oprezno gledajući Džeka ispod oka.</p>

  <p id="015-00156">„Ralfe – ne zaboravi zašto smo došli. Zbog vatre. Zbog mojih naočara.“</p>

  <p id="015-00157">Ralf klimnu glavom. Opustio je mišiće, lako se uspravio i zabo dršku koplja u zemlju. Džek ga je nedokučivo posmatrao iza maske. Ralf pogleda krunište, a zatim grupu divljaka na tlu.</p>

  <p id="015-00158">„Slušajte. Došao sam ovo da vam kažem. Prvo morate da vratite Svinjčetu naočari. On bez njih ništa ne vidi. Ovo nije igra...“</p>

  <p id="015-00159">Pleme obojenih divljaka se zacereka i Ralfa misli izdadoše. Zabacio je kosu s čela i zagledao se u crno-zelene maske pred sobom, pokušavajući da se seti kako Džek izgleda.</p>

  <p id="015-00160">Svinjče prošaputa.</p>

  <p id="015-00161">„I vatra.“</p>

  <p id="015-00162">„A, da. I vatra. Ponoviću ono što govorim otkako smo se srušili ovamo.“</p>

  <p id="015-00163">Podigao je koplje i uperio ga u divljake.</p>

  <p id="015-00164">„Naša jedina nada je održavanje signalne vatre sve dok ima sunčevog svetla. Onda će možda neki brod opaziti dim i doći da nas spase i ponese kući. Ali bez vatre, čekaćemo da neki brod slučajno svrati na ostrvo. Možda ćemo morati da čekamo godinama, dok ne ostarimo...“</p>

  <p id="015-00165">Drhtavi, srebrnasti, nestvarni smeh divljaka razlegao se i odjeknuo. Nalet besa protrese Ralfa. Glas mu je napukao.</p>

  <p id="015-00166">„Zar ne razumete, lude namazane? Sem, Erik, Svinjče i ja, mi nismo dovoljni. Pokušali smo da održavamo vatru, ali nismo uspeli. A vi se igrate lova...“</p>

  <p id="015-00167">Pokazao je iza njih u stubić dima što se rasipao u biserastom vazduhu.</p>

  <p id="015-00168">„Pogledajte ovo! Vi ovo zovete signalnom vatrom? To je vatra za kuvanje. Sad ćete da jedete i vatra će se ugasiti. Zar ne razumete? Možda je neki brod u blizini...“</p>

  <p id="015-00169">Zastao je, poražen tišinom i prizorom bojama obezličene grupe na ulazu. Poglavica je otvorio ružičasta usta i obratio se Semieriku koji su stajali između njega i njegovog plemena.</p>

  <p id="015-00170">„Vas dvojica. Nazad.“</p>

  <p id="015-00171">Niko mu nije odgovorio. Blizanci se zbunjeno pogledaše, a Svinjče, ohrabren prestankom nasilja, pažljivo ustade. Džek se osvrnu i pogleda Ralfa, pa blizance.</p>

  <p id="015-00172">„Uhvatite ih!“</p>

  <p id="015-00173">Niko se ne mače. Džek besno viknu.</p>

  <p id="015-00174">„Rekao sam uhvatite ih!“</p>

  <p id="015-00175">Maskirana grupa nervozno i nezgrapno krenu ka Semieriku. Ponovo se začu raštrkan srebrnasti smeh.</p>

  <p id="015-00176">Semierik se pobuniše u ime civilizacije.</p>

  <p id="015-00177">„Dakle, stvarno!“</p>

  <p id="015-00178">„... Duše mi!“</p>

  <p id="015-00179">Oduzeli su im koplja.</p>

  <p id="015-00180">„Vežite ih!“</p>

  <p id="015-00181">Ralf bespomoćno povika crno-zelenoj maski.</p>

  <p id="015-00182">„Džek!“</p>

  <p id="015-00183">„Hajde! Vežite ih!“</p>

  <p id="015-00184">Obojena grupa oseti da su Semierik nešto drugo, oseti sopstvenu moć. Uzbuđeno i trapavo bacili su se na blizance. Džek je bio nadahnut. Znao je da će Ralf pokušati da ih spase. Okrenuo se i udario kopljem koje je zabrujalo, a Ralf je jedva odbio napad. Iza njih pleme i blizanci postali su bučna migoljava hrpa. Svinjče ponovo čučnu. Onda su blizanci ostali na tlu, preneraženi, a pleme je stajalo oko njih. Džek se okrenu Ralfu i protisnu kroz zube.</p>

  <p id="015-00185">„Vidiš? Rade sve što im kažem.“</p>

  <p id="015-00186">Ponovo nastade tišina. Blizanci su ležali, nestručno vezani, a pleme je motrilo šta će učiniti Ralf. Prebrojao ih je kroz pramenje kose i pogledao tanušni dim.</p>

  <p id="015-00187">Bes ga savlada. Zaurlao je na Džeka.</p>

  <p id="015-00188">„Ti si životinja, svinja i prokleta, prokleta lopuža!“</p>

  <p id="015-00189">Nasrnuo je.</p>

  <p id="015-00190">Džek, znajući da je ovo vrhunac, takođe pojuri. Sudarili su se uz trzaj i odskočili unazad. Džek zamahnu pesnicom i pogodi</p>

  <p id="015-00191">Ralfa po uhu. Ralf udari Džeka u stomak tako da je poglavica jeknuo. Onda su ponovo stali oči u oči, zadihani i besni, ali obojica uzdrmani žestinom svog protivnika. Postali su svesni galame u pozadini borbe, upornog kreštavog klicanja plemena iza njih.</p>

  <p id="015-00192">Svinjčetov glas probi se do Ralfa.</p>

  <p id="015-00193">„Pustite me da govorim.“</p>

  <p id="015-00194">Stajao je u prašini koju je borba uskovitlala, a kad je pleme shvatilo šta namerava, jednolično klicanje pretvorilo se u upornu, podrugljivu viku.</p>

  <p id="015-00195">Svinjče podiže školjku i galama se malo utiša, a zatim ponovo poče svom snagom.</p>

  <p id="015-00196">„Školjka je kod mene.“</p>

  <p id="015-00197">Vikao je.</p>

  <p id="015-00198">„Kažem vam, školjka je kod mene!“</p>

  <p id="015-00199">Na opšte iznenađenje, nastade tišina; pleme je radoznalo čekalo šta će zabavno Svinjče da kaže.</p>

  <p id="015-00200">Tišina, ali u tišini se začuo čudnovat zvuk u vazduhu pored Ralfove glave; čuo se opet, tiho „hvuš!“. Neko je bacao kamenje; to je Rodžer ispuštao kamenice, jednom rukom oslonjen na polugu. Video je ispod sebe Ralfa kao čupu kose, a Svinjčeta kao vreću sala.</p>

  <p id="015-00201">„Ovo hoću da vam kažem. Ponašate se kao gomila balavurdije.“</p>

  <p id="015-00202">Podrugljivi povici se digoše i utišaše kad je Svinjče podigao belu čarobnu školjku.</p>

  <p id="015-00203">„Šta je bolje – biti čopor obojenih crnaca kao vi, ili biti razuman kao Ralf?“</p>

  <p id="015-00204">Divljaci zalarmaše. Svinjče ponovo viknu.</p>

  <p id="015-00205">„Šta je bolje – imati pravila i dogovarati se, ili loviti i ubijati?“</p>

  <p id="015-00206">Ponovo larma i ponovo „hvuš!“.</p>

  <p id="015-00207">Ralf nadjača galamu.</p>

  <p id="015-00208">„Šta je bolje, zakon i spas, ili lov i uništavanje?“</p>

  <p id="015-00209">I Džek poče da viče, pa Ralf više nije mogao da nadglasa buku. Džek se povukao do plemena koje je postalo čvrsta preteća masa nakostrešena od kopalja. Među njima se rađala namera da napadnu; spremali su se za juriš, da očiste prevlaku. Ralf je stajao sučelice njima, malo sa strane, spremnog koplja. Pored njega je bio Svinjče, i dalje s amajlijom u rukama, s krhkom, prelepom sjajnom školjkom. Tukla ih je zvučna oluja, skandiranje puno mržnje. Visoko iznad svih, Rodžer se, raspomamnjen, izgubivši glavu, svom težinom naslonio na polugu.</p>

  <p id="015-00210">Ralf je čuo veliki kamen mnogo pre nego što ga je ugledao. Kroz tabane je osetio trzaj zemlje i lomljavu stena na vrhu grebena. Onda je čudovišna crvena stvar poletela preko prevoja, a on se bacio na tlo uz vrisku plemena.</p>

  <p id="015-00211">Kamen je okrznuo Svinjče od brade do kolena; školjka se raspala u hiljade belih čestica i prestala da postoji. Svinjče nije imao vremena ni da jaukne; bez reči se bacio postrance i preturio se. Kamen je odskočio dvaput i izgubio se u šumi. Svinjče je leteo petnaest metara i pao na leđa preko četvrtastog crvenog kamena u moru. Glava mu je pukla, nešto je poteklo iz nje i obojilo se u crveno. Ruke i noge su mu se lako trznule, kao u ubijene svinje. Onda je more udahnulo, dugo i polako, voda je zapenušila, bela i ružičasta, preko kamena, a kad se povukla, Svinjčetovog tela više nije bilo.</p>

  <p id="015-00212">Ovog puta tišina je bila potpuna. Ralfove usne oblikovale su reči, ali zvuk nije izlazio.</p>

  <p id="015-00213">Odjednom Džek iskoči iz grupe i poče divlje da urla.</p>

  <p id="015-00214">„Vidiš? Vidiš? To te čeka! To sam i hteo! Ti više nemaš pleme. Školjke više nema...“</p>

  <p id="015-00215">Potrčao je napred, pogrbljen.</p>

  <p id="015-00216">„Ja sam poglavica!“</p>

  <p id="015-00217">Opak, odlučan, zavitlao je koplje u Ralfa. Vrh je ogrebao Ralfu kožu i mišiće na rebrima, koplje je skrenulo i palo u vodu. Ralf posrnu, ne osećajući ništa osim bola i panike, a pleme, vrišteći poput svog poglavice, jurnu napred. Još jedno koplje, krivo, poletelo je nepravilno i prošlo Ralfu pored lica, a još jedno je palo odozgo, sa grebena gde je bio Rodžer. Blizanci su ležali skriveni iza plemena, a bezlična đavolska lica provrvela su prevlakom. Ralf se okrenu i potrča. Iza njega se digla silna galama, slična larmanju galebova. Povinujući se nagonu za koji nije ni znao da ga poseduje, krivudavo je trčao preko čistine, pa su ga koplja promašivala. Video je obezglavljeno svinjsko truplo i na vreme odskočio. Onda je sunuo kroz grmlje i između grana, i šuma ga je sakrila.</p>

  <p id="015-00218">Poglavica je stao pored svinje, okrenuo se i digao ruke.</p>

  <p id="015-00219">„Nazad! Nazad u tvrđavu!“</p>

  <p id="015-00220">Pleme se vratilo na prevoj, gde ga je čekao Rodžer.</p>

  <p id="015-00221">Poglavica mu se ljutito obrati.</p>

  <p id="015-00222">„Zašto nisi na straži?“</p>

  <p id="015-00223">Rodžer ga ozbiljno pogleda.</p>

  <p id="015-00224">„Samo sam sišao da...“</p>

  <p id="015-00225">Iz njega je izbijao samrtni užas. Poglavica mu ne reče više ništa, nego pogleda dole, u Semierika.</p>

  <p id="015-00226">„Morate da stupite u pleme.“</p>

  <p id="015-00227">„Pusti me...“</p>

  <p id="015-00228">„... i mene.“</p>

  <p id="015-00229">Poglavica zgrabi jedno od preostalih kopalja i bocnu Sema u rebra.</p>

  <p id="015-00230">„Šta ste mislili, a?“, vatreno ih je upitao poglavica. „Šta ste hteli ovde s kopljima? Kako to mislite – nećete u moje pleme?“</p>

  <p id="015-00231">Bockanje postade ritmično. Sem kriknu.</p>

  <p id="015-00232">„Ne može to tako.“</p>

  <p id="015-00233">Rodžer se provuče pored poglavice; samo što ga nije gurnuo ramenom. Vika prestade. Semierik su ležali i užasnuto gledali uvis. Rodžer nasrnu na njih kao neko ko raspolaže nekakvom bezimenom vlašću.</p>
</body>
</html>
